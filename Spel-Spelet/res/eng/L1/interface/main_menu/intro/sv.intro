Ditt namn är \@PLAYER_NAME. Du saknar jobb, pengar och har typ ingen framtid. Du bor tillsammans med dina två s.k. "vänner" \@FRIEND_NAME1 och \@FRIEND_NAME2 i en fallfärdig trea (ur vilken ni snart blir vräkta) i Sunnansjö, Dalarna. \@FRIEND_NAME1 känner du inte så väl men du misstänker att denne är lite av en tjackpundare då han alltid verkar vara igång och vill veva samtidigt som han flummar sönder; denna är en riktig sosse. Han är dock jävligt vältränad. \@FRIEND_NAME2 Verkar som den enda ambitiösa av er då viljan att plugga finns där, men det finns ett stort problem: \@FRIEND_NAME2 är en hipster vars högsta önskan är att läsa genusvetenskap på Stockholms Universitet vilket ni andra vet egentligen är ett finare sätt att säga 'Det är lungt, jag klarar mig utan ett jobb i framtiden'. Dessutom misstänker ni att han är FI:are.

En kväll är ni ute på ert favoritsunkhak 'Hagberg & De Likasinnade Kamraterna' Dyker det upp tre riktiga glidare, med Armani-kostymer och backslick. Definitivt moderater. "Ni tre ser ut som några som vi skulle behöva i vår verksamhet!", utbrister den ena av dem. "Ni har precis det vi söker, så lämna bakom er era EPA-traktorer och 994:or och häng med till Stockholm så ska ni få leva ett riktigt storstadsliv, full av hets, ångest, och känslokalla medmänniskor, så som det var menat att man skulle leva." Innan ni ens hunnit uppfatta vad som hänt slänger de fram 3 tågbiljetter, förstaklass, på ert bord. "Det är upp till er", säger han innan de alla tre lämnar haket och försvinner iväg i sina Audi R8:er. "Ey bror jag lovar det här är fett tunga grejer, mannen", säger \@FRIEND_NAME1. \@FRIEND_NAME2 är också övertygad, med tanke på att han kan komma ett steg närmare sin dröm.

Kort sagt, eftersom att du och ditt gäng är helt jävla dumma i huvudet så bestämmer ni er för att, utan någon som helst eftertanke, lämna Sunnansjö för att söka framgång i det glamorösa Stockholm.
